<!DOCTYPE html>
<html lang="mr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>धागा धागा जोडून विणलेलं आपल्या प्रेमाचं तलम वस्त्र | चैत्राली</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Tiro+Devanagari+Marathi:ital@0;1&display=swap" rel="stylesheet" />
  <link rel="stylesheet" href="../style.css" />
</head>
<body>
  <div class="backdrop" aria-hidden="true"></div>
  <main class="poem-page">
    <article class="card">
      <a class="back-link back-link-top" href="../index.html">मुख्य पानावर जा</a>
      <h1 class="poem-title">धागा धागा जोडून विणलेलं आपल्या प्रेमाचं तलम वस्त्र</h1>
      <p class="poem-meta">लेखिका: चैत्राली</p>
      <div class="poem-text">
धागा धागा जोडून विणलेलं आपल्या प्रेमाचं तलम वस्त्र
अपेक्षा अन उपेक्षेच्या ओझ्याने आज मलीन, जीर्ण झालंय.
भावनांच्या चिंध्यांना आशेची ठिगळं लावून जोडलय ते कसबस....
पण मायेची ऊब विरून गेली आहे, स्नेहाचा रंग झालाय केव्हाच फिक्का.
ह्या वस्त्रात गुरफटलेलं आपलं एके काळचं प्रेम शेवटच्या घटका मोजतय.....
माझ्या उद्विग्न मनाचा पसारा मी ह्याच वस्त्राच्या गाठोड्यात बांधते,
अन् माझ्या प्रेमाच्या जटील बंधातून तुला मी मुक्त करते.
सृष्टीचा नियम सांगतो जन्म मृत्यु अटळ आहे..
मग आपल्या प्रेमाचेही कदाचित दिवस आता भरले आहेत.
तुझ्या सरत्या प्रेमाला सामंजस्याने निरोप मी देते,
माझ्या हिरमुसल्या मनाच्या हुंदक्यांना आवर मी घालते.
काळीज तुटलं म्हणून आता अश्रू नाही गळणार, 
तुझ्यासाठी मोजलेल्या प्रत्येक श्र्वासाला अमर मी करणार.
सोबतीचे काही जादुई क्षण जे बनले होते आठवणींचे मोती टपोरे,
प्रितीच्या धाग्यात हौसेने होते मी गुंफले.
खूप ओढाताण सोसून आता निखळली ही मोत्यांची श्रृंखला...
राहिला बघ मागे जीव एक रंजला गांजला.
                                   .......चैत्राली
                                   १०/१२/२०२०
      </div>
      <a class="back-link" href="../index.html">संग्रहाकडे परत जा</a>
    </article>
  </main>
  <footer>
    <p>चैत्र तरंग • चैत्राली कविता संग्रह</p>
    <p class="copyright">© Chaitrali Pandharpure</p>
  </footer>
</body>
</html>









