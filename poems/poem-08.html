<!DOCTYPE html>
<html lang="mr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>माझ्या कडे होती एक अत्तराची कुपी | चैत्राली</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Tiro+Devanagari+Marathi:ital@0;1&display=swap" rel="stylesheet" />
  <link rel="stylesheet" href="../style.css" />
</head>
<body>
  <div class="backdrop" aria-hidden="true"></div>
  <main class="poem-page">
    <article class="card">
      <a class="back-link back-link-top" href="../index.html">मुख्य पानावर जा</a>
      <h1 class="poem-title">माझ्या कडे होती एक अत्तराची कुपी</h1>
      <p class="poem-meta">लेखिका: चैत्राली</p>
      <div class="poem-text">
माझ्या कडे होती एक अत्तराची कुपी
अहो साधी सुधी नाही बरं, ती होती जादूई कुपी!
सुगंध म्हणाल तर बेधुंद करणारा पाऊस आणि ओली माती
मागल्या वळव्यात अचानक सापडली होती.
वर्षभर अगदी पुरून पुरून वापरली
अनमोल ठेव्या सारखी जीवापाड जपली.
आता म्हणाल, ह्यात जादू अशी काय...
साधी अत्तराची कूपी ती ...त्याचं इतकं कौतुक काय?
जितकं वापराल तितकं अत्तर वाढाय चं....
मग काय... अगदी रोज मनसोक्त वापरायचं...
नशाच चढली त्या अत्तराची.... 
दिवसाचा अथ आणि इती ह्यानेच करायची
अत्तराने अशी भूरळ घातली की प्रत्येक दिवस हवा हवासा वाटू लागला
वास्तव आणि स्वप्ना मधला दुवा वाटू लागला
आयुष्य नव्याने जगावस वाटू लागलं
उडून गेली मरगळ आणि जीवन रंगी त वाटू लागलं!!
विसरून गेले की ही जादुई अत्तराची कूपी आहे एक मृगजळ
मृद्गंध बाटलीबंद करायचे अनेक प्रयोग आजवर ठरलेत नीष्फल
वाटू लागला स्वतःचा च हेवा
मालकी हक्काचा वाटू लागला हा दुर्मिळ ठेवा.
उगाच अत्तर ला मुठबंद करायचा घेतला मी वसा
मग बापडी मी जगरहाटी ला अपवाद असेनच कसा!?
शेवटी व्हायला नको तेच झालं
अति तेथे माती ह्या उक्क्तीच अनुकरण झालं.
असुरक्षिततेच्या भरात मुठ घट्ट आवळली
माझी लाडकी कुपी हातातून निसटली.
आता माझी ना राहिली कुपी ना अत्तर
श्वासात भिनला सुगंध त्याचा, नशीब माझं बलवत्तर!
ह्या सुगंधाने केलाय कब्जा माझ्या हरेक श्वासावर
विरहाने दुःखाचा बांध आता रोज होतोय अनावर.
आशा करते की त्या अत्तराने अजून एक जीवन बहरू दे
पण निदान माझी लाडकी कुपी मला परत मिळू दे
त्या सुखद स्मृती मला परत ठायी ठायी जगुदे
उडून गेलेल्या अत्तराच्या रित्या कुपिसंगे जीवदान मला मिळू दे!!
                                       .................. चैत्राली
                                                ०६/०६/२०२०
      </div>
      <a class="back-link" href="../index.html">संग्रहाकडे परत जा</a>
    </article>
  </main>
  <footer>
    <p>केसर तरंग • चैत्राली कविता संग्रह</p>
    <p class="copyright">Copyright © Chaitrali Pandharpure</p>
  </footer>
</body>
</html>






