<!DOCTYPE html>
<html lang="mr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>संथ नदीचा प्रवाह तो, खळखळता झरा ती | चैत्राली</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Tiro+Devanagari+Marathi:ital@0;1&display=swap" rel="stylesheet" />
  <link rel="stylesheet" href="../style.css" />
</head>
<body>
  <div class="backdrop" aria-hidden="true"></div>
  <main class="poem-page">
    <article class="card">
      <a class="back-link back-link-top" href="../index.html">मुख्य पानावर जा</a>
      <h1 class="poem-title">संथ नदीचा प्रवाह तो, खळखळता झरा ती</h1>
      <p class="poem-meta">लेखिका: चैत्राली</p>
      <div class="poem-text">
संथ नदीचा प्रवाह तो, खळखळता झरा ती
अथांग तो शांत तो, अखंड ती जिवंत ती.
स्तब्ध तो तटस्थ तो, चैतन्य ती एकरूप ती
अदृश्य तो अजाण तो, अभिव्यक्त ती सुजाण ती.
अव्यक्त तो भ्याड तो, उतस्फुर्त ती जिगरबाज ती
विकल्प ते विलग ते, तरी उरी तेवते प्रेमज्योती.
ध्यानी मनी नसताना योगाने भेट घडली 
पण वियोगाचा क्रूर डाव योजिते नियती.
श्र्वासाचा कोंडमारा घालमेल जीवाची
नात्यांच्या बेड्या दोघांचे पाय जखडती.
विरून चालला दूर दूर क्षितिजावर तो
तरी वाटेवर त्याच्या डोळे लावून उभी ती.
ना दिला शेवटचा निरोप ना दिली एक संधी
प्रेमाची शपथ घालून तिला पुतळ्यात केले बंदी. 
निष्ठुर दगड नव्हे वितळणारे मेण ती
साश्रू नयनांनी घाय मोकलून त्यासी साद घालते ती....
                                              ...........चैत्राली
                                                         ११/६/२०२०
      </div>
      <a class="back-link" href="../index.html">संग्रहाकडे परत जा</a>
    </article>
  </main>
  <footer>
    <p>केसर तरंग • चैत्राली कविता संग्रह</p>
    <p class="copyright">© Chaitrali Pandharpure</p>
  </footer>
</body>
</html>









