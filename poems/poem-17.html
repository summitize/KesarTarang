<!DOCTYPE html>
<html lang="mr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>एक निर्णय | चैत्राली</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Tiro+Devanagari+Marathi:ital@0;1&display=swap" rel="stylesheet" />
  <link rel="stylesheet" href="../style.css" />
</head>
<body>
  <div class="backdrop" aria-hidden="true"></div>
  <main class="poem-page">
    <article class="card">
      <h1 class="poem-title">एक निर्णय</h1>
      <p class="poem-meta">लेखिका: चैत्राली</p>
      <div class="poem-text">
एक निर्णय..

घेऊ नकोस निर्णय सोसून कुणाचं दडपण,
आयुष्याचं नाहीतर होईल तुझ्या सरपण.
आयुष्याचा सारीपाट जरी रचला देवाने,
प्यादी हलवावी लागतात आपल्याच हाताने.
खेळू नको कुठलीच चाल केवळ कोणाच्या समाधानासाठी,
घेऊन बघ कधी एक निर्णय स्वतःचा स्वतःसाठी.
स्वहितासाठी एकवेळ वाईटपणा घेणं बरं,
नंतर नाही चालत कोणावर उधळून मुक्ताफळं.
मिळालेलं आयुष्य आहे एक अनमोल भेट,
एक चुकीचा निर्णय देतो कायमचा क्लेश.
समजू नको स्वतःला कस्पटा समान,
मनाजोगत जगण्याचा आहे तुलाही मान.
वागवू नको सतत पाठीवर अपेक्षांचे ओझे,
सगळ्यांनाच खुश ठेवणे नाही बरे सोपे.
धोपट मार्ग त्यागता अनिवार्य असती वेदना,
पण यशाचे शिखर गाठता...पर्यायी होती यातना.
मन मारून करु नको स्वतःची कुचंबणा,
आवाज ऐक अंतरीचा, फिरेल बघ जादुई कुंचला.
वाटचाल कर कायम ठेवून उदात्त ध्येय,
परिणामांची काळजी नको...मिळेल तुला श्रेय.
                                    ................चैत्राली
                                          १४/०७/२०२०
      </div>
      <a class="back-link" href="../index.html">संग्रहाकडे परत जा</a>
    </article>
  </main>
</body>
</html>

