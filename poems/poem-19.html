<!DOCTYPE html>
<html lang="mr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>जिवाचं रान केलं तुझ्यासाठी | चैत्राली</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Tiro+Devanagari+Marathi:ital@0;1&display=swap" rel="stylesheet" />
  <link rel="stylesheet" href="../style.css" />
</head>
<body>
  <div class="backdrop" aria-hidden="true"></div>
  <main class="poem-page">
    <article class="card">
      <a class="back-link back-link-top" href="../index.html">मुख्य पानावर जा</a>
      <h1 class="poem-title">जिवाचं रान केलं तुझ्यासाठी</h1>
      <p class="poem-meta">लेखिका: चैत्राली</p>
      <div class="poem-text">
जिवाचं रान केलं तुझ्यासाठी,
विसरून जगाचं भान धावले तुझ्यापाठी,
मग शिक्षा दिली तू मला कुठल्या चुकीसाठी?
भेदरलेल्या मना सावरते मी दिवसाकाठी,
का कळेना चक्रव्यूह रचला माझ्यासाठी,
का निवडले तू मला भावनांच्या खेळासाठी?
स्वर्गात म्हणे जुळतात ऋणानुबंधाच्या गाठी,
हात दिला सख्या तुला निस्सीम प्रेमापोटी,
कशी मी "उपलब्ध" वाटले तुला स्वैराचारासाठी?
झाले मी राधे ची मीरा तुझ्यासाठी,
निर्व्याज प्रीतीत झाली माझी बुद्धी नाठी,
का दिलेस अंतर मला कायमचे बंध तोडण्यासाठी?
दर्शनी वाटतंय सगळं केलंस माझ्या भल्यासाठी,
पण आवाज नाही झाला जरी तुटली लाठी,
मिळालं नाही अजून काही कारण मला दुखवण्यासाठी?   
नाकारल्या ची भावना होतेय प्रखर माझ्या जीवासाठी,
मनाची सल घालते आता निकोप जगण्या आडकाठी     
कसे वागवु रे हे ओझे मी एकटीच उरापोटी?
                                                         ........चैत्राली
                                                         २०/०६/२०२०
      </div>
      <a class="back-link" href="../index.html">संग्रहाकडे परत जा</a>
    </article>
  </main>
  <footer>
    <p>केसर तरंग • चैत्राली कविता संग्रह</p>
    <p class="copyright">© Chaitrali Pandharpure</p>
  </footer>
</body>
</html>









