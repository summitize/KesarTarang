<!DOCTYPE html>
<html lang="mr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>प्रेमाचं विडंबन | चैत्राली</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Tiro+Devanagari+Marathi:ital@0;1&display=swap" rel="stylesheet" />
  <link rel="stylesheet" href="../style.css" />
</head>
<body>
  <div class="backdrop" aria-hidden="true"></div>
  <main class="poem-page">
    <article class="card">
      <a class="back-link back-link-top" href="../index.html">मुख्य पानावर जा</a>
      <h1 class="poem-title">प्रेमाचं विडंबन</h1>
      <p class="poem-meta">लेखिका: चैत्राली</p>
      <div class="poem-text">
  प्रेमाचं विडंबन

प्रेमभ्रमराने केले मनी तिच्या गुंजन
'हाच तो' सांगू लागले तिचे स्पंदन.

निष्पाप मनाची झाली घट्ट गुंफण
वाटले तिला जन्मोजन्मीचे हे सांधण.

सोपावले तिने स्वतःला झुगारून सारे बंधन
अहोरात्र साथ देऊन त्याचे केले मनोरंजन.

जागा दिली त्याला उरी जणू हिऱ्याचे कोंदण
मात्र वस्तूस्थितीने घातले तिच्या डोळ्यात अंजन!

माजवून एका प्रसंगाचे अवडंबर, 
दगडाच्या प्रियकराने दिले तिला अंतर.

झाला करून उहापोह अन् विनवण्या शंभर,
परी केले त्याने तिच्या काळजाचे खंडन.

उलट सुलट विचारांचे झाले करून मंथन
नादावल्या जीवाचे झाले लख्ख मंजन.

कारण दुर्लक्षिले त्याने तिचे आक्रंदन
सोसवेना तिच्या प्रेमाचं अकल्पित विडंबन.

शरीर अन् आत्म्याचे झाले तिच्या विभंजन
उमटला तो तिच्या मनी जणू एक गोंदण.
                             ....................चैत्राली 
                                         ०२-०५-२०२१
      </div>
      <a class="back-link" href="../index.html">संग्रहाकडे परत जा</a>
    </article>
  </main>
  <footer>
    <p>केसर तरंग • चैत्राली कविता संग्रह</p>
    <p class="copyright">© Chaitrali Pandharpure</p>
  </footer>
</body>
</html>









