<!DOCTYPE html>
<html lang="mr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>माणसांचं हल्ली काही खरं नाही | चैत्राली</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Tiro+Devanagari+Marathi:ital@0;1&display=swap" rel="stylesheet" />
  <link rel="stylesheet" href="../style.css" />
  <link rel="icon" type="image/svg+xml" href="../assets/favicon.svg" />
</head>
<body>
  <div class="backdrop" aria-hidden="true"></div>
  <button id="theme-toggle" class="theme-toggle" type="button" aria-label="दिवस-रात्र थीम बदला"></button>
  <main class="poem-page">
    <article class="card">
      <a class="back-link back-link-top" href="../index.html">मुख्य पानावर जा</a>
      <h1 class="poem-title">अनोळखी माणूस..</h1>
      <p class="poem-meta">लेखिका: चैत्राली</p>
      <div class="poem-text">
माणसांचं हल्ली काही खरं नाही,
कोणावरच विश्वास ठेवायची सोय नाही.
जावं जितकं समजून घ्यायला खोल,
तेवढे आपले संदर्भ ठरतात फोल.
पांढरपेशी, संसारी, मध्यमवर्गीय असे सगळे ठोकताळे,
गाठलेत कधीच त्यांनी अडगळीचे माळे-फडताळे.
रंग, जात, वर्ण, शिक्षण काहीच नसतं आता लागू..
त्याही पलीकडची एक जमात बघतेय तोंड वर काढू!
मुखवटाधारी बहुरूपींचा झालाय सुळसुळाट,
उगाच नसतो उथळ पाण्याला फार खळखळाट!
उपयोगा नुसार ठरवतात आपली पत,
उपभोग घेऊन झाला की करतात गत.
कामा पुरत वापरतात....माणूस जणू वस्तू,
काम झालं की मग...कोण मी आणि कोण तू!?
पूर्वी वस्तूविनीमय पद्धत होती म्हणे रूढ,
कोणाला माहीत आता त्याचंही वाढलंय खूळ!
वस्तू अन सेवांच्या व्हायच्या आधी आदला-बदली,
त्यांची जागा आता माणसं अन् भावनांनी घेतली!
गरजवंताला नसते अक्कल, सरसावतो भरवसा ठेवून बक्कळ,
सराईताला जमते इरसाल नक्कल म्हणून तोही लढवतो शक्कल.
मिळतो ह्यातून एकच धडा.....
अनोळखी माणूस म्हणजे कानाला खडा!
हुरळून जाऊ नका पाहून क्षणभंगुर स्वप्नांचा सौदागर,
गिळून टाकेल क्षणार्धात भुकेला चलाख अजगर!
०८/०७/२०२०
      </div>
      <a class="back-link" href="../index.html">संग्रहाकडे परत जा</a>
    </article>
  </main>
  <footer>
    <p>चैत्र तरंग • चैत्राली कविता संग्रह</p>
    <p class="copyright">© Chaitrali Pandharpure</p>
  </footer>
  <script src="../script.js"></script>
</body>
</html>










